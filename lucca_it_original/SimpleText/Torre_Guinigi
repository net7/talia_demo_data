<h2>Torre Guinigi</h2>
<p>
La Torre Guinigi è la più importante torre di Lucca, con accesso da via Sant'Andrea 45.
</p>
<p>
La Torre, una delle poche rimaste all'interno della città, è uno dei monumenti più rappresentativi di Lucca. La sua caratteristica principale è la presenza di un enorme leccio sulla sua sommità. Ai primi del 300, entro la cerchia di mura molto più stretta dell'attuale, Lucca andava fiera del gran numero di torri e campanili. I Guinigi, ormai padroni della città vollero ingentilire le loro severe dimore con una torre alberata, che divenne simbolo di rinascita, in cima al simulacro della loro signoria. Per volontà dell'ultimo discendente della famiglia, la torre alberata ed il palazzo di via Sant'Andrea passarono al Comune di Lucca.
</p>