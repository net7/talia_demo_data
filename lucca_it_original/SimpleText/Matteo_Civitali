<h2>Matteo Civitalia</h2>
<p>
Matteo Civitali (Lucca, 1436 – Lucca, 1502) è stato uno scultore italiano del XV secolo; come molti artisti del suo tempo, fu anche architetto ed ingegnere.
</p><p>
Il nome deriva dall'essere il di lui padre, Giovanni da Civitale, friulano, proveniente da Cividale. Matteo nacque a Lucca e si formò alla scuola fiorentina in ambiente mediceo. Partì dai modi di Donatello, ma rielaborandoli in maniera delicatissima, e quindi filtrò la sua arte in base ai modi di Antonio Rossellino, Mino da Fiesole, Desiderio da Settignano. La sua arte è accuratissima, la tecnica perfetta, volta a rendere un'immagine del marmo trasformato in finissimo ricamo, dotato di una soave e mistica eleganza.
</p><p>
Fu attivo a Pisa, a Lucca, a Sarzana; sue opere si trovano anche in San Lorenzo a Genova, nella cappella di San Giovanni Battista.
</p>
<h2>Opere</h2>
<p>
Nel Duomo di San Martino di Lucca
<ul>
    <li>il tempietto per il Volto Santo di Lucca</li>
    <li>Il Mausoleo a Pietro di Noveto</li>
    <li>L'altare di San Regolo</li>
</ul>
Nella chiesa di Santa Trinità di Lucca
<ul>
    <li>Madonna che allatta il Bambino</li>
</ul>
Nel Duomo di San Lorenzo a Genova
<ul>
    <li>statue per la cappella di San Giovanni Battista</li>
</ul>

<h2>Gli eredi di Matteo Civitali</h2>
<p>
Il figlio Nicolao (1482-1560) rimase nelle linee create dal padre, con una certa abilità tecninca, ma senza lo spirito artistico di Matteo. Fu pure lui architetto; gli sono attribuiti in Lucca palazzo Orsetti, realizzato accorpando preesistenti case medioevali per la famiglia Diodati, e Palazzo Cenami, commissionatogli dagli Arnolfini, terminato nel 1530 e successivamente acquistato dai Cenami nel 1605.
</p><p>
Il nipote Matteo fu intagliatore e scultore.
</p>